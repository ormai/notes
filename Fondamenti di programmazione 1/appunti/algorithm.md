---
aliases: 
  - program
  - programma
  - algoritmo
---

# Algoritmo

Il termine *algoritmo* deriva dal nome della città di nascita di Abu Ja'far Mohammed ibn Musa al-==Khowarizmi==, un autore scientifico persiano del IX secolo. Egli scrisse intorno all'825, il trattato "Kitab ==al jabr== w'al-muqabala" che verteva su regole per la semplificazione delle [[equazione|equazioni]]. Dal titolo del trattato deriva **algebra** (*al jabr*) e **algoritmo** da *Khowarizmi*. In origine era *agorismo* trasformato in *algoritmo* per analogia con *aritmetica*.
Un algoritmo è una descrizioni in più fasi della soluzione di un problema.

> [!tip] Algoritmo: sequenza finita di passi che risolve in un tempo finito un problema.

Le azioni vengono eseguite nell'ordine specificato dall'algoritmo. Partendo dai dati di input si ottiene il risultato che risolve quella particolare **istanza** del problema. L'**esecutore** dell'algoritmo è una *macchina astratta* che esegue le azioni, le quali devono essergli comprensibili, perciò si fa uso di istruzioni più o meno elementari.

## Proprietà degli algoritmi: eseguibilità, finitezza, non ambiguità

Ogni singola azione deve essere **eseguibile** da parte dell'esecutore in un **tempo finito**, per ogni insieme di dati in ingresso. Ogni azione deve inoltre essere **univocamente interpretabile** dall'esecutore.
Un algoritmo deve essere applicabile a qualsiasi [[Insiemi|insieme]] di dati in ingresso appartenenti al suo [[dominio|dominio]] di definizione. È bene anche che l'algoritmo agisca in maniera **generale** ed **efficiente**, nonché **deterministica**.

## Algoritmi equivalenti

Si può pensare ad un algoritmo come ad una [[funzione]] con un [[dominio|dominio]] di input e un dominio di output.

Due algoritmi sono funzionalmente equivalenti quando:
- hanno stesso dominio di input e lo stesso dominio di output;
- per gli stessi valori nel dominio di input producono gli stessi valori nel dominio di output.
