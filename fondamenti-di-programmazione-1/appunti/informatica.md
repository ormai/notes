---
title: informatica
lezione: 28/09/2022
---

# Che cos'è l'informatica?

<span class="dcaps">L</span>'informatica non è la scienza che studia gli elaboratori elettronici (*Computer Science*), ma è la *scienza e tecnica dell'elaborazione dei dati e, genericamente, del trattamento automatico dell'informazione* (Zingarelli), in cui l'**elaboratore elettronico** gioca solo il ruolo di strumento.

In particolare per **informazione** si intende un dato o elemento che consente di avere conoscenza di fatti, situazioni, modi di essere, diminuendo l'incertezza. Il **messaggio** è tutto ciò che porta informazione e la **comunicazione** è lo scambio di informazione.

L'essenza dell'informatica è doppia, vi è quella **tecnologica** che tocca i calcolatori e i sistemi che li utilizzano, e quella **metodologica** che consiste nei metodi per la risoluzione di problemi e per la gestione delle informazioni.

> Poi, l’informatica. È vero che il software non potrebbe esercitare i poteri della sua leggerezza se non mediante la pesantezza dell’hardware; ma è il software che comanda, che agisce sul mondo esterno e sulle macchine, le quali esistono solo in funzione del software, si evolvono in modo d’elaborare programmi sempre più complessi.

– Italo Calvino, _Lezioni americane_