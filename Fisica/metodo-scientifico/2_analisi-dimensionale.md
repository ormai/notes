---
aliases: 
  - "analisi dimensionale"
---

## Analisi dimensionale

L'analisi dimensionale è uno strumento teorico utile per verificare la correttezza di un'equazione fisica oppure per ricavare l'unità di misura di alcuni termini.

> [!tip] Dimensione
> Ogni [[1_grandezze|grandezza fisica]] ha una *dimensione*. Per le grandezze fondamentali la dimensione è la grandezza stessa. La dimensione delle grandezze fisiche derivate è espressa tramite la combinazione delle grandezze fisiche fondamentali.
  
Il [[divisione|rapporto]] di due quantità fisiche di uguale dimensione è una **grandezza adimensionale**, ovvero un **numero puro**.

### Regole formali

- le dimensioni di un [[moltiplicazione|prodotto]] tra grandezze fisiche si ottengono facendo il prodotto delle dimensioni dei singoli fattori. Lo stesso per le dimensioni di un [[divisione|rapporto]]
- tutte le grandezze che compaiono in una somma o differenza devono avere la stessa dimensione (omogenee) 
- in un [[equazione|eguaglianza]] il primo membro e il secondo membro devono avere la stessa dimensione
- il risultato di una somma o differenza di più grandezze ha la dimensione di ognuna delle grandezze che si sommano o sottragono
- l'argomento di una funzione trascendente deve essere un numero puro
- il risultato di una funzione trascendente è un numero puro

### Simboli

Ad ogni grandezza è associato un simbolo dimensionale:
- $[L]$ per una [[1_grandezze#Lunghezza|lunghezza]]
- $[T]$ per un [[1_grandezze#Intervallo di tempo|tempo]]
- $[M]$ per una [[1_grandezze#Massa|massa]]
- $[I]$ per un'intensità di corrente